---
title: "स्वाधीनता"
authid: ug-2022-vijay
img: 
tags: [hindi]
date: 2023-08-12T13:04:55+05:30
---

सर्वत्र पराधीनता के शोषण का था रव 
चिंगारी था 1857 का विप्लव ।

गाँधी का भारत आगमन,
फिर सविनय अवज्ञा और असहयोग से
प्रशासनिक व्यवस्था का दमन ।

शहीद-ए-आज़म भगत सिंग का बलिदान 
अंत में 'भारत छोड़ो आंदोलन" से, 
शोषितों का आह्वान ।

हिंसात्मक - अहिंसात्मक दोनों पक्षों का था योगदान
अन्ततः फलीभूत हुआ स्वाधीनता सेनानियों
का सर्वोच्च बलिदान ।

परतंत्रता के बंधन से मुक्ति की चिर-प्रतीक्षित रात्रि,
जनसमूह के हृदयों को शीतल कर रही थी मूसलाधार वृष्टि ।
तिरंगे से हुआ ब्रितानी ध्वज का प्रतिस्थापन 
हर्ष के अश्रुओं से हुआ स्वतंत्र भारत की 
प्रथम प्रभात का स्वागत ।

